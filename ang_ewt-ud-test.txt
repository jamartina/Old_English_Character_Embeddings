And he beheold ða ealle his weorc ðe he geworhte, and hi wæron ealle swiðe gode.
Ealle ðing he geworhte buton ælcum antimbre.
He cwæð, "Geweorðe leoht,"and ðærrihte wæs leoht geworden.
He cwæð eft, "Geweorðe heofen," and ðærrihte wæs heofen geworht, swa swa he mid his wisdome and mid his willan hit gedihte.
He cwæð eft, and het ða eorðan ðæt heo sceolde forðlædan cuce nytenu; and he ða gesceop of ðære eorðan eall nytencynn, and deorcynn, ealle ða ðe on feower fotum gað;
ealswa eft of wætere he gesceop fixas and fugelas, and sealde ðam fixum sund, and ðam fugelum fliht; 
ac heora blod is heora lif, and swa hraðe swa hi beoð deade, swa beoð hi mid ealle geendode.
forði is se man betera, gif he gode geðihð, ðonne ealle ða nytenu sindon; forðan ðe hi ealle gewurðað to nahte, and se man is ece on anum dæle, ðæt is on ðære sawle; 
Nu cwædon gedwolmen ðæt deofol gesceope sume gesceafta, ac hi leogað; 
Swa hwæt swa is on gesceaftum wiðerweardlic geðuht and mannum derige, ðæt is eall for urum synnum and yfelum geearnungum.
Ða ongeat se deofol ðæt Adam and Eua wæron to ðy gesceapene ðæt hi sceolon mid eadmodnysse and mid gehyrsumnysse geearnian ða wununge on heofenan rice ðe he ofafeoll for his upahefednysse, ða nam he micelne graman and andan to ðam mannum, and smeade hu he hi fordon mihte.
He com ða on næddran hiwe to ðam twam mannum, ærest to ðam wife, and hire to cwæð, "Hwi forbead God eow ðæs treowes wæstm, ðe stent on middan neorxnawange?"
Ða cwæð ðæt wif, "God us forbead ðæs treowes wæstm, and cwæð ðæt we sceoldon deaðe sweltan, gif we his on byrigdon."
Wearð ðeah ðæt wif ða forspanen ðurh ðæs deofles lare, and genam of ðæs treowes wæstme, and geæt, and sealde hire were, and he geæt.
Ða wæron hi butu deadlice, and cuðon ægðer ge god ge yfel; 
and hi wæron ða nacode, and him ðæs sceamode.
Ða com God and axode hwi he his bebod tobræce? and adræfde hi butu of neorxnawange, and cwæð, "Forðan ðe ðu wære gehyrsum ðines wifes wordum, and min bebod forsawe, ðu scealt mid earfoðnyssum ðe metes tilian, and seo eorðe ðe is awyriged on ðinum weorce, sylð ðe ðornas and bremblas.
Ðu eart of eorðan genumen, and ðu awenst to eorðan. 
Ðu eart dust, and ðu awentst to duste."
God him worhte ða reaf of fellum, and hi wæron mid ðam fellum gescrydde.
Ða deadan fell getacnodon ðæt hi wæron ða deadlice ðe mihton beon undeadlice, gif hi heoldon ðæt eaðelice Godes bebod.
ac sceolde Adam and his ofspring tyman on asettum tyman, swa swa nu doð clæne nytenu, and siððan ealle buton deaðe faran to ðan ecan life.
He wearð ða deofle gehyrsum, and Gode ungehyrsum, and wearð betæht, he and eal mancynn, æfter ðisum life, into hellewite, mid ðam deofle ðe hine forlærde.
Ða wiste God hwæðere ðæt he wæs forlæred, and smeade hu he mihte his and ealles mancynnes eft gemiltsian.
On twam ðingum hæfde God ðæs mannes sawle gegodod; ðæt is mid undeadlicnysse, and mid gesælðe.
Adam ða wæs wunigende on ðisum life mid geswince, and he and his wif ða bearn gestryndon, ægðer ge suna ge dohtra; and he leofode nigon hund geara and ðrittig geara, and siððan swealt, swa swa him ær behaten wæs, for ðan gylte; and his sawul gewende to helle.
Nu smeagiað sume men hwanon him come sawul? hwæðer ðe of ðam fæder, ðe of ðære meder?
ac se ylca God ðe gesceop Adam mid his handum, he gescypð ælces mannes lichaman on his modor innoðe; 
and se ylca seðe ableow on Adames lichaman, and him forgeaf sawle, se ylca forgyfð cildum sawle and lif on heora modor innoðe, ðonne hi gesceapene beoð; 
and he lætt hi habban agenne cyre, ðonne hi geweaxene beoð, swa swa Adam hæfde.
Ða wearð ða hrædlice micel mennisc geweaxen, and wæron swiðe manega on yfel awende, and gegremodon God mid mislicum leahtrum, and swiðost mid forligere.
Ða wearð God to ðan swiðe gegremod ðurh manna mandæda ðæt he cwæð ðæt him ofðuhte ðæt he æfre mancynn gesceop.
Ða wæs hwæðere an man rihtwis ætforan Gode, se wæs Noe gehaten.
Ða cwæð God to him, "Ic wylle fordon eal mancynn mid wætere, for heora synnum, ac ic wylle gehealdan ðe ænne, and ðin wif, and ðine ðry suna, Sem, and Cham, and Iafeth, and heora ðreo wif; forðan ðe ðu eart rihtwis, and me gecweme.
Wyrc ðe nu ænne arc, ðreo hund fæðma lang, and fiftig fæðma wid, and ðritig fæðma heah: 
gehref hit eall, and geclæm ealle ða seamas mid tyrwan, and ga inn syððan mid ðinum hiwum.
He dyde ða swa him God bebead, and God beleac hi bynnan ðam arce, and asende ren of heofonum feowertig daga togædere, and geopenode ðær togeanes ealle wyllspringas and wæterðeotan of ðære micclan niwelnysse.
Ðæt flod weox ða and abær up ðone arc, and hit oferstah ealle duna.
Wearð ða ælc ðing cuces adrenct, buton ðam ðe binnon ðam arce wæron; 
of ðam wearð eft geedstaðelod eall middangeard.
ðæt is, ðonne ic oferteo heofenas mid wolcnum, ðonne bið æteowod min renboga betwux ðam wolcnum, 
Noe leofode on eallum his life, ær ðam flode and æfter ðam flode, nigon hund geara and fiftig geara, and he ða forðferde.
Ða wæs ða sume hwile Godes ege on mancynne æfter ðam flode, and wæs an gereord on him eallum.
Ða cwædon hi betwux him ðæt hi woldon wyrcan ane burh, and ænne stypel binnon ðære byrig, swa heahne ðæt his hrof astige up to heofenum: and begunnon ða to wyrcenne.
Ða com God ðærto, ðaða hi swiðost worhton, and sealde ælcum men ðe ðær wæs synderlice spræce.
And hi ða geswicon ðære getimbrunge, and toferdon geond ealne middangeard.
Ða siððan wearð mancynn ðurh deofol beswicen, and gebiged fram Godes geleafan, swa ðæt hi worhton him anlicnyssa, sume of golde, sume of seolfre, sume eac of stanum, sume of treowe, and sceopon him naman; 
ðæra manna naman ðe wæron entas and yfeldæde.
Eft ðonne hi deade wæron, ðonne cwædon ða cucan ðæt hi wæron godas, and wurðodon hi, and him lac offrodon;  
and comon ða deoflu to heora anlicnyssum, and ðæron wunodon, and to mannum spræcon swilce hi godas wæron; 
and ðæt beswicene mennisc feoll on cneowum to ðam anlicnyssum, and cwædon, "Ge sind ure godas and we besettað urne geleafan and urne hiht on eow." 
Ða asprang ðis gedwyld geond ealne middangeard, and wæs se soða Scyppend, seðe ana is God, forsewen, and geunwurðod.
Seo mægð asprang of Noes eltstan suna, se wæs gehaten Sem: 
he leofode six hund geara, and his sunu hatte Arfaxað, se leofode ðreo hund geara and ðreo and ðrittig, and his sunu hatte Sale, se leofode feower hund geara and XXXIII;
ða gestrynde he sunu se wæs gehaten Eber, of ðam asprang ðæt Ebreisce folc, ðe God lufode:
and of ðam cynne comon ealle heahfæderas and witegan, ða ðe cyðdon Cristes tocyme to ðisum life;
ðæt he wolde man beon, fornean on ende ðyssere worulde, for ure alysednesse, seðe æfre wæs God mid ðam healican Fæder.
And ðyssere mægðe God sealde and gesette æ, and he hi lædde ofer sæ mid drium fotum, and he hi afedde feowertig wintra mid heofenlicum hlafe, and fela wundra on ðam folce geworhte; forðan ðe he wolde of ðyssere mægðe him modor geceosan.
Ða æt nextan, ða se tima com ðe God foresceawode, ða asende he his engel Gabrihel to anum mædene of ðam cynne, seo wæs Maria gehaten.
Ða com se engel to hire, and hi gegrette mid Godes wordum, and cydde hire, ðæt Godes Sunu sceolde beon acenned of hire, buton weres gemanan.
And heo ða gelyfde his wordum, and wearð mid cilde.
Ðaða hire tima com heo acende, and ðurhwunode mæden.
Ðæt cild is tuwa acenned: 
he is acenned of ðam Fæder on heofonum, buton ælcere meder, and eft ðaða he man gewearð, ða wæs he acenned of ðam clænan mædene Marian, buton ælcum eorðlicum fæder.
God Fæder geworhte mancynn and ealle gesceafta ðurh ðone Sunu, and eft, ðaða we forwyrhte wæron, ða asende he ðone ylcan Sunu to ure alysednesse.
Seo halige moder Maria ða afedde ðæt cild mid micelre arwurðnesse, and hit weox swa swa oðre cild doð, buton synne anum.
He wæs buton synnum acenned, and his lif wæs eal buton synnum.
ða siððan geceas he him leorningcnihtas; 
ærest twelf, ða we hatað apostolas, ðæt sind ærendracan.
Siððan he geceas twa and hundseofontig, ða sind genemnede discipuli, ðæt sind leorningcnihtas.
Ða worhte he fela wundra, ðæt men mihton gelyfan ðæt he wæs Godes Bearn.
He awende wæter to wine, and eode ofer sæ mid drium fotum, and he gestilde windas mid his hæse, and he forgeaf blindum mannum gesihðe, and healtum and lamum rihtne gang, and hreoflium smeðnysse, and hælu heora lichaman; 
dumbum he forgeaf getingnysse, and deafum heorcnunge; 
deofolseocum and wodum he sealde gewitt, and ða deoflu todræfde, and ælce untrumnysse he gehælde;
deade men he arærde of heora byrgenum to life;
and lærde ðæt folc ðe he to com mid micclum wisdome; 
and cwæð ðæt nan man ne mæg beon gehealden, buton he rihtlice on God gelyfe, and he beo gefullod, and his geleafan mid godum weorcum geglenge;
he onscunode ælc unriht and ealle leasunga, and tæhte rihtwisnysse and soðfæstnysse.
Ða nam ðæt Iudeisce folc micelne andan ongean his lare, and smeadon hu hi mihton hine to deaðe gedon.
Ða wearð an ðæra twelfa Cristes geferena, se wæs Iudas gehaten, ðurh deofles tihtinge beswicen, and he eode to ðam Iudeiscum folce, and smeade wið hi, hu he Crist him belæwan mihte. 
forði he com to us ðæt he wolde for us deað ðrowian, and swa eal mancynn ða ðe gelyfað mid his agenum deaðe alysan fram hellewite.
ða he hit forwyrhte genoh swiðe, ðaða he gehwette and tihte ðæra Iudeiscra manna heortan to Cristes slege.
Crist ða geðafode ðæt ða wælhreowan hine genamon and gebundon, and on rode hengene acwealdon.
Hwæt ða twegen gelyfede men hine arwurðlice bebyrigdon, and Crist on ðære hwile to helle gewende, and ðone deofol gewylde, and him ofanam Adam and Euan, and heora ofspring, ðone dæl ðe him ær gecwemde, and gelædde hi to heora lichaman, and aras of deaðe mid ðam micclum werede on ðam ðriddan dæge his ðrowunge.
Com ða to his apostolum, and hi gefrefrode, and geond feowertigra daga fyrst him mid wunode; and ða ylcan lare ðe he him ær tæhte eft geedlæhte, and het hi faran geond ealne middangeard, bodigende fulluht and soðne geleafan.
Drihten ða on ðam feowerteogoðan dæge his æristes astah to heofenum, ætforan heora ealra gesihðe, mid ðam ylcan lichaman ðe he on ðrowode, and sitt on ða swiðran his Fæder, and ealra gesceafta gewylt.
He hæfð gerymed rihtwisum mannum infær to his rice, and ða ðe his beboda eallunga forseoð beoð on helle besencte.
Witodlice he cymð on ende ðyssere worulde mid micclum mægenðrymme on wolcnum, and ealle ða ðe æfre sawle underfengon arisað of deaðe him togeanes; 
and he ðonne ða manfullan deofle betæcð into ðam ecan fyre helle susle;
ða rihtwisan he læt mid him into heofonan rice, on ðam hi rixiað a on ecnysse.
Men ða leofestan, smeagað ðysne cwyde, and mid micelre gymene forbugað unrihtwysnysse, and geearniað mid godum weorcum ðæt ece lif mid Gode seðe ana on ecnysse rixað.
SERMO DE NATALE DOMINI.
WE wyllað to trymminge eowres geleafan eow gereccan ðæs Hælendes acennednysse be ðære godspellican endebyrdnysse:
hu he on ðysum dægðerlicum dæge on soðre menniscnysse acenned wæs on godcundnysse.
Lucas se Godspellere awrat on Cristes bec, ðæt on ðam timan se Romanisca casere Octauianus sette gebann, ðæt wære on gewritum asett eall ymbhwyrft.
Ðeos towritennys wearð aræred fram ðam ealdormen Cyrino, of Sirian lande, ðæt ælc man oferheafod sceolde cennan his gebyrde, and his are on ðære byrig ðe he to gehyrde.
Ða ferde Ioseph, Cristes fosterfæder, fram Galileiscum earde, of ðære byrig Nazareð, to Iudeiscre byrig, seo wæs Dauides, and wæs geciged Bethleem, forðan ðe he wæs of Dauides mægðe, and wolde andettan mid Marian hire gebyrde, ðe wæs ða gyt bearneaca.
Ða wæron hyrdas on ðam earde waciende ofer heora eowede; 
and efne ða Godes engel stod on emn hi, and Godes beorhtnys hi bescean, and hi wurdon micclum afyrhte.
Ða cwæð se Godes engel to ðam hyrdum, "Ne ondredað eow; 
efne ic eow bodige micelne gefean, ðe becymð eallum folce; forðan ðe nu todæg is eow acenned Hælend Crist on Dauides ceastre.
Ge geseoð ðis tacen, 
ge gemetað ðæt cild mid cildclaðum bewunden, and on binne geled."
Ða færlice, æfter ðæs engles spræce, wearð gesewen micel menigu heofenlices werodes God herigendra and singendra, "Gloria in excelsis Deo, et in terra pax hominibus bone uoluntatis," ðæt is on urum gereorde, "Sy wuldor Gode on heannyssum, and on eorðan sibb mannum, ðam ðe beoð godes willan."
And ða englas ða gewiton of heora gesihðe to heofonum.
Hwæt ða hyrdas ða him betweonan spræcon,"Uton faran to Bethleem, and geseon ðæt word ðe us God æteowde."
Ða hyrdas soðlice oncneowon be ðam worde ðe him gesæd wæs be ðam cilde, and ealle wundrodon ðe ðæt gehyrdon, and eac be ðam ðe ða hyrdas him sædon.
Ða gecyrdon ða hyrdas ongean wuldrigende and herigende God on eallum ðam ðingum ðe hi gehyrdon and gesawon, swa swa him fram ðam engle gesæd wæs.
Mine gebroðra ða leofostan, ure Hælend, Godes Sunu, euenece and gelic his Fæder, seðe mid him wæs æfre buton anginne, gemedemode hine sylfne ðæt he wolde on ðisum dægðerlicum dæge, for middangeardes alysednysse beon lichamlice acenned of ðam mædene Marian.
Witodlice on swa micelre sibbe wæs Crist acenned, seðe is ure sib, forðan ðe he geðeodde englas and men to anum hirede, ðurh his menniscnysse.
ĐY GEARE ĐE WÆS AGAN FRAM CRISTES ACENnesse cccc wintra. and xciiii uuintra. ða Cerdic and Cynric his sunu cuom up æt Cerdices oran. mid v scipum.
and se Cerdic wæs. Elesing. Elesa. Esling. Esla. Gewising. Giwis. Wiging. Wig. Freawining. Freawine. Friðugaring. Friðugar. Bronding. Brond Bældæging. Bældæg Wodening. 
Ond ðæs ymb vi gear ðæs ðe hie upcuomon geeodon West Seaxna rice, and ðæt uuærun ða ærestan cyningas ðe West Seaxna lond on Wealum geeodon; 
and he hæfde ðæt rice xvi gear, and ða he gefor ða feng his sunu Cynric to ðam rice, and heold xvii winter. 
Đa he gefor ða feng Ceol to ðam rice, and heold vi gear. 
Đa he gefor ða feng Ceolwulf to his broður, and he ricsode xvii gear, 
and hiera cyn gæð to Cerdice. 
Đa feng Cynegils Ceolwulfes broðursunu to rice, ricsode xxxi wintra, and he onfeng ærest fulwihte Wesseaxna cyninga; 
Đand ða feng Cenwalh to, and heold xxxi wintra,
and se Cenwalh wæs Cynegilses sunu; 
and ða heold Seaxburg his cuen an gear ðæt rice æfter him. 
Đa feng Æscwine to rice, ðæs cyn gæð to Cerdice, and heold ii gear.
Đa feng Centwine to Wesseaxna rice Cynegilsing, and ricsode vii gear; 
ða feng Ceadwalla to ðam rice, ðæs cyn gæð to Cerdice, and heold iii gear. 
Đa feng Ine to Seaxna rice, ðæs cyn gæð to Ceardice, and heold xxxvii wintra. 
Đa feng Æðelheard to, ðæs cyn gæð to Ceardice, and heold xiiii winter. 
Đa feng Cuðred to, ðæs cyn gæð to Cerdice, and heold xvii gear. 
Đa feng Sigebryht to, ðæs cyn gæð to Cerdice, and heold an gear. 
Đa feng Cynewulf to rice, ðæs cyn gæð to Ceardice, and heold xxxi wintra. 
Đa feng Beorhtric to rice, ðæs cyn gæð to Cerdice, and heold xvi gear. 
Đa feng Ecgbryht to ðam rice, and heold xxxvii wintra and vii monað; 
and ða feng Æðelwulf his sunu to, and heold nigonteoðe healf gear. 
Se Æðelwulf wæs Ecgbryhting. Ecgbryht. Ealhmunding. Eahlmund. Eafing. Eafa. Eopping. Eoppa. Ingilding. Ingild. Cenreding. and Ine. Cenreding. and Cuðburg. Cenreding. and Cuenburg. Cenreding. Cenred. Ceolwalding. Ceolwald. Cuðwulfing. Cuðwulf Cuðwining. Cuðwine. Celming. Celm. Cynricing. Cynric. Cerdicing. 
Ond ða feng Æthelbald his sunu to rice, and heold v gear. 
Đa feng Æðelbryht his broður to, and heold v gear. 
Đa feng Æðered hiera broður to rice, and heold v gear. 
Đa feng Ælfred hiera broður to rice, and ða was agan his ielde xxiii wintra. and ccc and xcvi wintra ðæs ðe his cyn ærest Westseaxna lond on Wealum geodon. 
AER Cristes geflæscnesse lx wintra. Gaius Iulius se Casere ærest Romana Bretenlond gesohte. and Brettas mid gefeohte cnysede. and hie oferswiðde, and swa ðeah ne meahte ðær rice gewinnan. 
ANNO 1. Octauianus ricsode lvi wintra. and on ðam xlii geare his rices Crist wæs acenned. 
2. Đa tungel witgan of eastdæle cuomon to ðon ðæt hie Crist weorðedon, 
and ða cild on Bethlem ofslægene wærun for Cristes ehtnesse from Herode. 
3. Her swealt Herodus from him selfum ofsticod, and Archilaus his sunu feng to rice. 
6. From frymðe middangeardes oð ðis gear wæron agan v ðusendu wintra. and cc wintra. 
11. Her onfeng Herodes Antipatres sunu to rice in Iudea. and 
12. Philippus and Herodes todældun Lysiam, and Iudeam feowericum todeldun. 
16. Her feng Tiberius to rice. 
27. Her onfeng Pilatus to gymenne ouer ða Iudeas. 
30. Her wæs Crist gefulluhtud. and Petrus and Andreas gehwierfede. and Iacobus and Iohannes and Philippus and ða xii apostolas. 
33. Her wæs Crist ahangen; from fruman middangeardes ymb v ðusendo wintra. and cc and xxvi wintra. 
34. Her wæs Paulus gehwierfed. and Sanctus Stephanus oftorfod. 
35. Her se eadiga Petrus se apostol gesæt biscepsetl in Antiochia ðære ceastre. 
39. Her onfeng Gaius rice. 
45. Her se eadiga Petrus se apostol gesæt biscepsetl on Rome. 
46. Her Herodes aswalt. seðe Iacobum ofslog ane geare ær his agnum deaðe. 
47. Her Claudius oðer Romana cyninga Bretene lond gesohte, and ðone mæstan dæl ðæs ealondes on his gewald onfeng. and eac swelce Orcadus ða ealond Romanna cynedome underðeodde. 
Đis was ðes feorðes geares his rices. 
and on ðys ylcan geare gewearð se mycela hunger on Siria ðe Lucas recð on ðare boc Acta Apostolorum. 
62. Her Iacobus frater Domini ðrowode. 
63. Her Marcus se godspellere forðferde. 
69. Her Petrus and Paulus ðrowodon. 
70. Her Uespassianus onfeng rice. 
71. Her Titus Uespessianus sunu in Hierusalem ofslog Iudea cxi ðusenda; 
81. Her Titus feng to rice, 
se ðe sæde ðæt he ðone dæg forlure ðe he noht to gode on ne gedyde; 
83. Her Domitianus Tites broður feng to rice. 
84. Her Iohannes se godspellere in Pathma ðam ealonde wrat ða boc Apocalipsis. 
99. Her Symon se apostol wæs anhangen. and Iohannes se godspellere hine gereste in Epheso. 
101. Her Clemens papa forðferde. 
110. Her Ignatus biscep ðrowude. 
155. Her Marcus Antonius and Aurelius his broðer fengon to rice. 
167. Her Eleutherius on Rome onfeng biscepdom, and ðone wuldor fæstlice xv winter geheold; 
To ðam Lucius Bretene kyning sende stafas, bæd ðæt he wære Cristen gedon. 
and he ðurhteah ðæt he bæd. and hi syððon wunodon on rihton geleauon oððe Diaclitianes rice.  
189. Her Seuerus onfeng rice, and ricsode xvii winter. 
Se Bretenlond mid dice begyrdde from sæ oð sæ. and ða geendode on Euerwic.
and Bassianus his sunu feng to rice. 
200. Twa hund gæra. 
283. Her ðrowade Sanctus Albanus martir. 
300. Đreo hund gæra. 
379. Her Gratianus feng to rice. 
381. Her Maximianus se casere feng to rice. 
He wæs on Bretenlonde geboren. and ðonne for in Gallia walas. 
and he ðar ofsloh ðone casere Gratianum. and his broðer adraf of æðele. se wæs gehaten Ualentinianus. 
se wæs gehaten Ualentinianus. and se Ualentinianus eft gesamnode werod, and ofsloh Maximum and feng to rice. 
On ðam timan aras Pelagies gedwyld geond middaneard. 
409. Her Gotan abræcon Romeburg, and næfre siðan Romane ne ricsodon on Bretone.
Đæt wæs embe xi hund wintra and x wintra ðes ðe heo getimbred was.
Ealles hi rixodon on Brytene feower hund wintra and hund seouanti wintra. syððan ærost Gaius Iulius ðæt lond ærost gesohte. 
423. Her Đeodosius se gingra feng to rice. 
430. Her Palladius se biscep wæs onsended to Scottum ðæt he hiera geleafan trymede. from Cælestino ðam papan. 
and ða sendon hi to Anglum. and Angelcynnes æðelingas ðæs ylcan bædan. 
449. Her Martianus and Ualentines onfengon rice. and ricsodon vii winter. 
and on hiera dagum Hengest and Horsa from Wyrtgeorne geleaðade Bretta kyninge gesohton Bretene on ðam staðe ðe is genemned Ypwinesfleot. ærest Brettum to fultume, ac hie eft on hie fuhton. 
Se cing het hi feohtan agien Pihtas. 
and hi swa dydan, and sige hæfdon swa hwar swa hi comon. 
Hi ða sende to Angle and heton heom sendan mare fultum. and heom seggan Brytwalana nahtnesse. and ðæs landes cysta. 
Hy ða sendan heom mare fultum. 
Đa comon ða men of ðrim mægðum Germanie. Of Eald Seaxum. of Anglum, of Iotum. 
Of Iotum comon Cantware and Wihtware. ðæt ys seo mæið ðe nu eardað on Wiht and ðæt cynn on Westsexum ðe man gyt hæt Iutna cyn. 
Of Eald Seaxon comon Eastsexa and Suðsexa and Westsexan. 
Of Angle comon se a siððan stod westi betwyx Iutum and Seaxum. East Engla. Midel Angla. Mearca and ealle Norðhymbra. 
455. Her Hengest and Horsa fuhton wið Wyrtgeorne ðam cyninge, in ðære stowe ðe is gecueden Agælesðrep, and his broður Horsan man ofslog. 
and æfter ðam Hengest feng to rice and Æsc his sunu. 
457. Her Hengest and Æsc fuhton wið Brettas in ðære stowe ðe is gecueden Crecganford, and ðær ofslogon IIII wera, 
and ða Brettas ða forleton Centlond, and mid micle ege flugon to Lundenbyrg. 
465. Her Hengest and Æsc gefuhton uuið Walas neah Wippedesfleote, and ðær xii Wilisce aldormenn ofslogon, 
and hiera ðegn an ðær wearð ofslægen, ðam wæs noma Wipped. 
473. Her Hengest and Æsc gefuhton wið Walas, and genamon unarimedlico herereaf, and ða Walas flugon ða Englan swa fyr. 
477. Her cuom Ælle on Breten lond, and his iii suna. Cymen, and Wlencing, and Cissa. mid iii scipum, on ða stowe ðe is nemned Cymenes ora, and ðær ofslogon monige Wealas, and sume on fleame bedrifon on ðone wudu ðe is genemned Andredes leage. 
485. Her Ælle gefeaht wið Walas neah Mearcrædesburnan stæðe. 
488. Her Æsc feng to rice, and was xxiiii wintra Cantwara cyning. 
491. Her Ælle and Cissa ymbsæton Andredescester, and ofslogon alle ða ðe ðærinne eardedon,
ne wearð ðær forðon an Bret to lafe; 
495. Her cuomon twegen aldormen on Bretene. Cerdic and Cynric his sunu, mid v scipum. in ðone stede ðe is gecueden Cerdices ora, and ðy ilcan dæge gefuhtun wið Walum. 
501. Her cuom Port on Bretene. and his ii suna Bieda and Mægla mid ii scipum. on ðære stowe ðe is gecueden Portesmuða, and ofslogon anne giongne Brettisc monnan, swiðe æðelne monnan. 
508. Her Cerdic and Cynric ofslogon ænne Brettisc cyning, ðam was nama Natanleod. and v ðusendu wera mid him, æfter ðan ðæt lond wearð nemned Natan leaga oð Cerdicesford. 
514. Her cuomon West Seaxe in Bretene mid iii scipum. in ða stowe ðe is gecueden Cerdices ora, Stuf and Wihtgær. and fuhtun wið Brettas and hie gefliemdon. 
519. Her Cerdic and Cynric West Sexena rice onfengun, 
and ðy ilcan geare hie fu hton wið Brettas ðær mon nu nemneð Cerdicesford. 
and siððan ricsadan West Sexana cynebearn of ðan dæge. 
527. Her Cerdic and Cynric fuhton wið Brettas. in ðære stowe ðe is gecueden Cerdices leaga. 
530. Her Cerdic and Cynric genamon Wihte ealond. and ofslogon feala men on Wihtgaræsbyrg. 
534. Her Cerdic forðferde, and Cynric his sunu ricsode forð xxvi wintra, and hie saldon hiera tuæm nefum Stufe and Wihtgare eall Wiehte ealond. 
538. Her sunne aðiestrode xiiii dagum ær Kalendæ Martii from ærmergenne oð undern. 
540. Her sunne aðiestrode on xii Kalendæ Iulii. and steorran hie ætiewdon fulneah healfe tid ofer undern. 
544. Her Uuihtgar forðferde, and hiene mon bebyrgde on Wihtgara byrg. 
547. Her Ida feng to rice, ðonon Norðanhymbra cynecyn onwoc and rixode twelf gear.
and he timbrode Bebbanburh. seo wæs ærost mid hegge betyned. and ðaræfter mid wealle. 
Ida wæs Eopping, Eoppa Esing, Esa wæs Inguing. Ingui Angenwitting. Angenwit Alocing. Aloc Benocing. Benoc Branding, Brand Bældæging. Bældæg Wodening. Woden Freoðolafing, Freoðelaf Freoðulfing. Friðulf Finning. Finn Godulfing. Godulf Geating. 
552. Her Cynric gefeaht wið Brettas in ðære stowe ðe is genemned æt Searobyrg. and ða Bret Walas gefliemde. 
Cerdic wæs Cynrices fæder. Cerdic Elesing. Elesa Esling. Esla Giwising. Giwis Wiging. Wig Freawining. Freawine Freoðogaring. Freoðogar Branding. Brand Bældæging. Bældæg Wodening. 
556. Her Cynric and Ceawlin fuhton wið Brettas æt Beranbyrg. 
560. Her Ceawlin feng to rice on Wesseaxum, and Ælle feng to Norðanhymbra rice. Idan forðgefarenum. and heora ægðer rixade xxx wintra.
Ælle wæs Yffing. Yffe Uxfreaing. Uxfrea Wilgisling. Wilgisl Westerfalcing. Westerfalca Sæfugling. Sæfugl Sæbalding. Sæbald Sigegeating. Sigegeat Swebdæging. Swebdæg Sigegaring. Sigegar Wægdæging. Wægdæg Wodening. 
565. Her feng Æðelbriht to Cantwara rice. and heold liii wintra. 
On his dagum sende Gregorius us fulluht and Columba mæssepreost com to Pihtum. and hi gecyrde to Cristes geleauan. 
Đæt synd ðonne wærteras be norðum morum. and heora cyng him gesealde ðæt igland ðe man Ii nemnað. ðar syndon fif hida. ðæs ðe man seggað. 
Đar se Columban getimbrade mynster, and he ðas wæs abbod.xxxii. wintra and ðar forðferde. ða he was lxxvii wintra. 
Đa stowe habbað gyt his yrfnuman. 
Suð Pihtas wæron ær gefullode of Ninna biscope. se was on Rome gelæred. 
His mynster ys Hwiterne on Sanctus Martines naman gehalgod. 
ðar he resteð mid manegum halgum. 
Her Columba presbiter com of Scottum on Bryttas. Peohtas to lærenne. and on Hii ðam ealande mynster worhte. 
568. Her Ceaulin and Cuða gefuhton wið Æðelbryht. and hine in Cent gefliemdon, and tuegen aldormen on Wibban dune ofslogon, Oslaf and Cnebban. 
571. Her Cuðwulf feaht wið Bretwalas æt Bedcan forda. and iiii tunas genom, Lygeanburg. and Ægelesburg. Bænesingtun. and Egonesham. and ðy ilcan geare he geforðferde. 
577. Her Cuðwine and Ceawlin fuhton wið Brettas, and hie iii kyningas ofslogon, Coinmail, and Condidan, and Farinmail, in ðære stowe ðe is gecueden Deorham. and genamon iii ceastro Gleawanceaster, and Cirenceaster, and Baðanceaster. 
583. Her Mauricius feng to Romana rice. 
584. Her Ceawlin and Cuða fuhton wið Brettas, in ðam stede ðe mon nemneð Feðanleag. and Cuðan mon ofslog. 
and Ceaulin monige tunas genom, and unarimedlice herereaf, and ierre he hwearf ðonan to his agnum. 
588. Her Ælle cyning forðferde, and Æðelric ricsode æfter him v gear. 
591. Her Ceolric ricsode vi gear. 
592. Her micel wælfill wæs æt Woddes beorge, and Ceawlin wæs ut adrifen. and Gregorius feng to papdome on Rome. 
593. Her Ceawlin and Cuichelm and Crida forwurdon, and Æðelfrið feng to rice on Norðhymbrum. 
595. Her Gregorius papa sende to Brytene Augustinum. mid wel manegum munecum. ðe Godes word Englaðeoda godspelledon. 
597. Her ongon Ceolwulf ricsian on Wesseaxum, and simle he feaht. and won, oððe wið Angelcyn, oððe uuið Walas, oððe wið Peohtas, oððe wið Scottas; 
Se wæs Cuðaing. Cuða Cynricing, Cynric Cerdicing, Cerdic Elesing, Elesa Esling, Esla Gewising, Giwis Wiging, Wig Freawining, Freawine Friðugaring, Friðugar Bronding, Brond Bældæging, Bældæg Wodening. 
601. Her sende Gregorius papa Agustino ærcebiscepe pallium in Bretene, and wel monige godcunde lareowas him to fultome; 
and Paulinus biscep gehwerfde Edwine Norðhymbra cyning to fulwihte. 
603. Ægðan Scotta cyng feaht wið Dælreoda, and wið Æðelferðe Norðhymra cynge æt Dægstane, and man ofsloh mæst ealne his here. Her wæs gefeoht æt Egesan stane. 
Her wæs gefeoht æt Egesan stane. 
604. Augustinus gehalgode ii biscopas. Mellitum and Iustum. 
Her East Seaxe onfengon geleafan and fulwihtes bæð. under Sæbrihte cinge and Mellite bisceope. 
Mellitum he sende to bodiende East Seaxum fulluht. ðar was se cing gehaten Sæbyrht. Ricolan sunu. Æðelberhtes swyster. ðone Æðelbyrht gesette to cynge. 
and Æðelberht gesealde Mellite biscopsetl on Lundewic. and Iusto on Hrouecystre. seo ys xxiiii mila fram Dorwitceastre. 
606. Her forðferde Gregorius ymb x gear ðæs ðe he us fulwiht sende; 
607. Her Ceolwulf gefeaht wið Suð Seaxe. 
And her Æðelfrið lædde his færde to Legercyestre, and ðar ofsloh unrim Walena.   
Đar man sloh eac cc preosta ða comon ðyder ðæt hi scoldon gebiddan for Walena here. 
Scrocmail was gehaten heora ealdormann. se atbærst ðanon fiftiga sum. 
611. Her Cynegils feng to rice on Wesseaxum, and heold xxxi wintra. 
Se Kynegils wæs Ceoling. Ceola Cuðing. Cuða Cynricing. 
614. Her Cynegils and Cuichelm gefuhton on Beandune, and ofslogon ii ðusendo Wala and lxv. 
616. Her Æðelbryht Contwara cyning forðferde, and Eadbald his sunu feng to rice. 
Se forlet his fulluht, and leouode on hæðenum ðeawe swa ðæt he hæfde his fæder laue to wiue. 
Đa mynte Laurentius ðe ða was ercebiscop on Cent ðæt he wolde suð ofer sæ and eall forlæton. 
Ac him com to on niht se apostolus Petrus and hine hetelice swang, for ðan ðe he wolde Godes hyrde forlæton and het hine gan to ðam cynge and bodian him rihtne geleafan. 
and he swa dyde and se cing gecyrde to rihtan geleauan. 
On ðyses cinges dagum Laurentius ercebiscop se was on Cent æfter Agustine forðferde iiii Nonae Februarii and he was bebyred be Agustine. 
Æfter him feng Mellitus to arcebiscopdome se was biscop of Lundinium and ðas binnan fif wintre Mellitus forðferde. 
Đa æfter him feng to arcebiscopdome Iustus, 
se was biscop of Hrouecistre, and ðar to gehalgode Romanum to biscope. 
625. Her Paulinus fram Iusto ðam ercebiscop wæs gehadod Norðhymbrum to biscepe. 
626. Her Eanfled Edwines dohtor cyninges wæs gefulwad in ðone halgan æfen Pentecosten; 
and Penda hæfde xxx wintra rice. 
and he hæfde L wintra ða ða he to rice feng. 
Penda wæs Pybbing. Pybba Creoding. Creoda Cynewalding. Cynewald Cnebbing. Cnebba Iceling. Icel Eomæring. Eomær Angelðeowing. Angelðeow Offing. Offa Wærmunding. Wærmund Wihtlæging. Wihtlæg Wodening. 
627. Her Edwine kyning wæs gefulwad mid his ðeode on Eastron. 
628. Her Cynegils and Cuichelm gefuhtun wið Pendan æt Cirenceastre, and geðingodan ða. 
632. Her was Eorpwald gefulwad. 
633. Her Edwine wæs ofslægen, and Paulinus huerf eft to Cantwarum, and gesæt ðæt biscepsetl on Hrofesceastre. 
634. Her Birinus biscep bodude West Seaxum fulwuht. 
635. Her Cynegils wæs gefulwad from Birino ðæm biscep in Dorceceastre, and Oswold his onfeng. 
636. Her Cuichelm wæs gefulwad in Dorcesceastre, and ðy ilcan geare forðferde; 
and Felix biscep bodade East Englum Cristes geleafan. 
639. Her Birinus fulwade Cuðred on Dorcesceastre, and onfeng hine him to suna. 
640. Her Edbald Cantwara cyning forðferde, and he ricsode xxv wintra. 
He hæfde twegene sunu Ermenred and Ercenberht. and ðer Ercenberht rixode æfter his fæder. 
642. Her Oswald Norðanhymbra cyning ofslægen wæs. 
643. Her Cenwalh feng to Wesseaxna rice, and heold xxxi wintra. 
and se Cenwalh het atimbran ða ciricean on Wintunceastre. 
644. Her Paulinus forðferde se was ærcebiscep on Eoforwicceastre, and eft on Hrofesceastre. 
645. Her Cenwalh adrifen wæs from Pendan cyninge. 
646. Her Cenwalh wæs gefulwad. 
648. Her Cenwalh gesalde Cuðrede his mæge iii ðusendo londes be Æscesdune; 
se Cuðred wæs Cuichelming. Cuichelm Cynegilsing. 
650. Her Ægelbryht of Galwalum. æfter Birine ðam Romaniscan biscep onfeng Wesseaxna biscepdomes. 
651. Her Oswine kyning wæs ofslægen, and Aidan biscep forðferde. 
652. Her Cenwalh gefeaht æt Bradan forda be Afne. 
653. Her Middel Seaxe onfengon under Peadan aldormen ryhtne geleafan. 
654. Her Onna cyning wearð ofslægen. and Botulf ongon mynster timbran æt Icanho. 
655. Her Penda forwearð, and Mierce wurdon Cristne. 
Đa was agan from fruman middangeardes v wintra. and dccc and l wintra. and Peada feng to Mercna rice. Pending. 
657. Her forðferde Peada, and Wulfhere Pending feng to Miercna rice. 
658. Her Cenwalh gefeaht æt Peonnum wið Walas, and hie gefliemde oð Pedridan; 
ðis wæs gefohten siððan he of East Englum com. 
He wæs ðær iii gear on wrece, 
hæfde hine Penda adrifenne, and rices benumenne. forðon he his swostor anforlet. 
660. Her Ægelbryht biscep gewat from Cenwale, and Wine heold ðone biscepdom iii gear; 
and se Ægelbryht onfeng Persa biscepdomes on Galwalum bi Signe. 
661. Her Cenwalh gefeaht in Eastron on Posentesbyrg, and gehergeade Wulfhere Pending oð Æscesdune; 
and Cuðred Cuichelming, and Coenbryht cyning on anum geare forðferdun; 
and on Wiht gehergade Wulfhere Pending, and gesalde Wihtwaran Æðelwalde Suð Seaxna cyninge. forðon Wulfhere hine onfeng æt fulwihte. 
and Eoppa mæssepreost. be Wilferðes worde and Wulfhere cyning brohte Wihtwarum fulwiht ærest. 
664. Her sunne aðiestrode, and Arcenbryht Cantwara cyng forðferde; 
and Colman mid his geferum for to his cyððe. 
Đy ilcan geare wæs micel mancuealm; 
and Ceadda and Wilferð wæron gehadode, and ðy ilcan geare Deusdedit forðferde. 
668. Her Đeodorus mon hadode to ercebiscep: 
669. Her Ecgbryht cyning salde Basse mæsseprioste Reculf mynster on to timbranne. 
670. Her forðferde Osweo Norðanhymbra cyning, and Ecgferð ricsode æfter him; 
and Hloðhere feng to biscepdome ofer Wesseaxan Ægelbryhtes biscepes nefa. and heold vii gear, 
Đeodor biscep hine gehalgode; 
and se Oswio wæs Æðelferðing, Æðelferð Æðelricing, Æðelric Iding, Ida Eopping. 
671. Her wæs ðæt micle fugla wæl. 
672. Her forðferde Cenwalh and Seaxburg an gear ricsode his cuen æfter him. 
673. Her Ecgbryht Cantwara cyning forðferde; 
and ðy geare wæs senoð æt Heorotforda, and Sancte Æðeldryht ongon ðæt mynstær æt Elige: 
674. Her feng Æscwine to rice on Wesseaxum, 
se wes Cenfusing, Cenfus Cenferðing, Cenferð Cuðgilsing, Cuðgils Ceolwulfing, Ceolwulf Cynricing, Cynric Cerdicing. 
675. Her Wulfhere Pending and Æscwine gefuhton æt Biedanheafde; 
and ðy ilcan geare Wulfhere forðferde, and Æðelred feng to rice. 
676. Her Æscwine forðferde, and Hedde feng to biscepdome, and Centwine feng to rice; 
and Centwine was Cynegilsing, Cynegils Ceolwulfing; 
and Æðered Miercna cyning oferhergeada Centlond. 
678. Her oðiewde cometa se steorra. and Wilfrið biscop wæs adrifen of his biscopdome from Ecgferðe cyninge. and Wilfrið biscop wæs adrifen of his biscopdome from Ecgferðe cyninge. 
679. Her Ælfwine wæs ofslægen, and Sancte Æðelðryð forðferde. 
680. Her gesæt Đeodorius ærcebiscop senoð on Hæðfelda, forðon he wolde ðone Cristes geleafan geryhtan; 
and ðy ylcan geare forðferde Hild abbodesse on Streonesheale. 
682. On ðissum geare Centwine gefliemde Bretwealas oð sæ. 
685. Her Ceadwalla ongan æfter rice winnan; 
Se Ceadwalla was Coenbryhting. Coenbryht Cading, Cadda Cuðaing, Cuða Ceawlining, Ceawlin Cynricing, Cynric Cerdicing; 
and Mul was Ceadwallan broður, and ðone mon eft on Cent forbærnde; 
and ðy ilcan geare Ecgferð cyning mon ofslog; 
a Se Ecgferð was Osweoing, Osweo Æðelferðing, Æðelferð Æðelricing, Æðelric Iding, Ida Eopping;
and Hloðhere ðy ilcan geare forðferde. 
686. Her Ceadwalla and Mul Cent and Wieht forhergedon. 
687. Her Mul wearð on Cent forbærned, and oðre xii men mid him, 
and ðy geare Ceadwalla eft Cent forhergeada. 
688. Her Ine feng to Wesseaxna rice, and he getimbrade ðæt menster æt Glæstingabyrig. and heold xxxvii wintra. 
and ðy ilcan geare Ceadwalla for to Rome, and fulwihte onfeng from ðam papan, and se papa hine heht Petrus. and ymb vii niht he forðferde. 
Đonne was se Ine Cenreding, Cenred Ceolwalding, 
Ceolwald was Cynegilses broður, and ða wæron Cuðwines suna Ceaulininges, Ceaulin Cynricing, Cynric Cerdicing. 
690. Her Đeodorius ærcebiscop forðferde, and feng Beorhtwald to ðam biscopdome.
Ær wærun Romanisce biscepas, siððan wærun Englisce. 
694. Her Cantware geðingodan wið Ine, and him gesaldon xxx m. forðon ðe hie ær Mul forbærndon;
and Wihtred feng to Cantwara rice, and heold xxxiii wintra; 
Se Wihtred was Ecgbryhting, Ecgbryht Arcenbryhting, Erconbryht Eadbalding, Eadbald Æðelbryhting. 
703. Her Hedde biscep forðferde, and he heold ðone biscopdom xxvii wintra on Wintaceastre. 
704. Her Æðelred Pending Miercna cyning onfeng munuchade, and ðæt rice heold xxviiii wintra. 
ða feng Coenred to. 
705. Her Aldferð Norðanhymbra cyning forðferde and Seaxuulf biscep. 
709. Her Aldhelm biscep forðferde, 
se wæs be westan wuda biscep, 
and wæs todæled in foreweardum Danieles dagum in tua biscepscira West Seaxna lond, and ær hit wæs an. 
oðer heold Daniel, oðer Aldhelm; 
Æfter Aldhelme feng Forðhere to; 
and Ceolred feng to Miercna rice, 
and Coenred for to Rome and Offa mid him. 
710. Her Beorhtfrið ealdormon feaht wið Peohtas, and Ine and Nun his mæg gefuhton wið Gerente Walacyninge. 
714. Her forðferde Guðlac se halga. 
715. Her Ine and Ceolred fuhton æt Woddes beorge. 
716. Her Osred Norðanhymbra cyning wearð ofslægen, and se hæfde vii winter rice æfter Aldferðe;
ða feng Coenred to rice, and heold ii gear;
ða Osric and heold xi gear; 
and on ðam ilcan geare Ceolred Miercna cyning forðferde, and his lic resteð on Licetfelda, and Æðelrædes Pendinges on Bearddan igge; 
and ða feng Æðelbald to rice on Mercium, and heold xli wintra Æðelbald wæs Alweoing, Alweo Eawing, Eawa Pybing, ðæs cyn is beforan awriten; 
and Ecgbryht se arwierða wer on Hii ðam ealonde ða munecas on ryht gecierde. ðæt hie Eastron onryht heoldon, and ða ciriclecan scare. 
718. Her Ingild forðferde Ines broður,
and hiera swostur wærun Cuenburg and Cuðburh, 
and sio Cuðburg ðæt liif æt Winburnan arærde, 
and hio wæs forgifen Norðanhymbra cyninge Aldferðe, and hie be him lifgendum hie gedældun. 
ne mæg he nane gesceafta gescyppan, forðan ðe he nis na Scyppend, ac is atelic sceocca, and mid leasunge he wile beswican and fordon ðone unwaran; 
ac he ne mæg nænne man to nanum leahtre geneadian, buton se mon his agenes willes to his lare gebuge.
Næron hi blinde gesceapene, ac God hi gesceop swa bilewite ðæt hi ne cuðon nan ðing yfeles, naðor ne on gesihðe, ne on spræce, ne on weorce.
Ne ðorfte Adam ne eal mancynn ðe him siððan ofacom næfre deaðes onbyrian, gif ðæt treow moste standan ungehrepod, and his nan man ne onbyrigde;
Næs him gesceapen fram Gode, ne he næs genedd ðæt he sceolde Godes bebod tobrecan; ac God hine let frigne, and sealde him agenne cyre, swa he wære gehyrsum, swa he wære ungehyrsum.
Ða ðurh deofles swicdom and Adames gylt we forluron ða gesælðæ ure sawle, ac we ne forluron na ða undeadlicnyssæ; 
heo is ece, and næfre ne geendað, ðeah se lichama geendige, ðe sceal eft ðurh Godes mihte arisan to ecere wununge.
We cweðað of heora naðrum; 
Ða behet God ðæt he nolde næfre eft eal mancynn mid wætere acwellan, and cwæð to Noe and to his sunum, "Ic wylle settan min wedd betwux me and eow to ðisum behate;
Ða wæron ðær swa fela gereord swa ðær manna wæron; and heora nan nyste hwæt oðer cwæð.
Ne worhte he ðeah nane wundra openlice ærðan ðe he wæs ðritig wintre on ðære menniscnysse: 
Ðeah ðe eal mennisc wære gegaderod, ne mihton hi ealle hine acwellan, gif he sylf nolde; 
He nolde geniman us neadunge of deofles anwealde, buton he hit forwyrhte; 
Ða gelamp hit, ðaða hi on ðære byrig Bethleem wicodon, ðæt hire tima wæs gefylled ðæt heo cennan sceolde, and acende ða hyre frumcennedan sunu, and mid cildclaðum bewand, and alede ðæt cild on heora assena binne, forðan ðe ðær næs nan rymet on ðam gesthuse.
He is Ealdor and Scyppend ealra godnyssa and sibbe, and he foresende his acennednysse ungewunelice sibbe, forðan ðe næfre næs swilc sibb ær ðam fyrste on middangearde, swilc swa wæs on his gebyrdetide, swa ðæt eall middangeard wæs anes mannes rice underðeod, and eal mennisc him anum cynelic gafol ageaf.
418. Her Romane gesomnodon al ða goldhord ðe on Bretene wæron, and sume on eorðan ahyddon. ðæt hie nænig mon siððan findan ne meahte, and sume mid him on Gallia læddon. 
443. Her sendon Brytwalas to Rome. and heom fultomes bædon wið Piohtas. ac hi ðar næfdan nanne, forðan ðe hi fyrdedon wið Ætla Huna cyningæ. 
Nu sceal beon æfre on Ii abbod, and na biscop. 
and ðan sculon beon underðeodde ealle Scotta biscopas. for ðan ðe Columban was abbod, na biscop. 
and swa wearð gefyld Augustinus witegunge. ðe he cwæð. Gif Wealas nellað sibbe wið us. hi sculan æt Seaxana handa farwurðan. 
Gif hine mon on ðam fierste geyflige mid slege oððe mid bende oððe ðurh wunde, bete ðara æghwelc mid ryhte ðeodscipe, ge mid were ge mid wite, and ðam hiwum hundtwelftig scillinga ciricfriðes to bote and næbbe his agne forfongen.
Gif hiwan hiora cirican maran ðearfe hæbben, healde hine mon on oðrum ærne, and ðæt næbbe ðon ma dura ðonne sio cirice.
gif hwelc mon cirican gesece for ðara gylta hwylcum, ðara ðe ær geypped nære, and hine ðær on Godes naman geandette, sie hit healf forgifen.
Gif hio bearn gestriene, næbbe ðæt ðæs ierfes ðon mare ðe seo modor.
and hiera se æðeling gehwelcum feoh and feorh gebead, and hiera nænig hit geðicgean nolde. 
and ða gebead he him hiera agenne dom feos and londes gif hie him ðæs rices uðon, and him cyðdon ðæt hiera mægas him mid wæron ða ðe him from noldon; 
and ða se gerefa ðærto rad, and hie wolde drifan to ðæs cyninges tune ðy he nyste hwæt hie wæron; 
Gif man mannan wępnum bebyreð, ðær ceas weorð, and man nænig yfel ne gedeð, VI scillingum gebete
And ealle we cwædon on ða dæge ðe mon ða aðas swor, ðæt ne ðeowe ne freo ne moton in ðone here faran butan leafe, ne heora nan ðe ma to us. 
And hig gesetton woruldlice steora eac, for ðam ðingum ðe hig wistan, ðæt hig elles ne mihton manegum gesteoran, ne fela manna nolde to godcundre bote elles gebugan, swa hy sceolde; 
and ða woruldbote hig gesetton gemæne Criste and cynge, swa hwar swa man nolde godcunde bote gebugan mid rihte to bisceopa dihte.
And ðæt is ðonon ærest, 
Eac we cwædon: gif enig yfelra manna wære ðe wolde oðres yrfe to borge settan for wiðertihtlan, ðæt he gecyðe ðonne mid aðe, ðæt he hit for nanum facne ne dyde, ac mid fulryhte butan brede and bigswice; 
Eac we cwædon be ðam mannum ðe mansworan wæran, gif ðæt geswutelod wære, oððe him að burste oððe ofercyðed wære, ðæt hy siððan aðwyrðe næran, ac ordales wyrðe.
Gif hwa ðurh stæltihtlan freot forwyrce and his hand on hand sylle, and hine his magas forlætan, and he nyte, hwa him forebete, ðonne sy he ðæs ðeowweorces wyrðe, ðe ðærto gebyrige; and oðfealle se wer ðam magum.
nu wille we fon to hire norðdæle : ðæt is ðonne of ðæm beorgum ðe mon hæt Caucasus , ðe we ær beforan sædon , ða ðe be norðan India sindon. 
Ic wende ðæt ic ðe geo gelæred hæfde ðæt ðu hi oncnawan cuðe, and ic wisse ðæt ðu hi onscunedest ða ða ðu hi hæfdest, ðeah ðu hiora bruce.
Ic wisse ðæt ðu mine cwidas wið hiora willan oft sædest, ac ic wat ðæt nan gewuna ne mæg nanum men bion onwended ðæt ðæt mod ne sy be sumum dæle onstyred.
Forðæm ðu eart eac nu of ðinre stilnesse ahworfen.
Eala Mod, hwæt bewearp ðe on ðas care and on ðas gnornunga?
Wenst ðu ðæt hit hwæt niwes sie oððe hwæthwugu ungewunelices ðæt ðe on becumen is, swelce oðrum monnum ær ðæt ilce ne eglede?
Gif ðu ðonne wenst ðæt hit on ðe gelong sie ðæt ða woruldsælða on ðe swa onwenda sint, ðonne eart ðu on gedwolan, ac swylce hiora ðeawas sint;
hi beheoldon on ðe hiora agen gecynd, and on hiora wandlunga hy gecyðdon hiora unfæstrædnesse.
Swylce hi wæron rihte ða hi ðe mæst geolectan swilce hi nu sindon, ðeah ðe hi ðe liolcen on ða leasan sælða.
Nu ðu hæfst ongiten ða wanclan truwa ðæs blindan lustes.
Ða triowa ðe ðe nu sindon opene hi sindon git mid manegum oðrum behelede.
Nu ðu wast hwelce ðeawas ða woruldsælða habbað and hu hi hwearfiað.
Gif ðu ðonne heora ðegen beon wilt and ðe heora ðeawas liciað, to hwon myrnst ðu swa swiðe?
Hwi ne hwearfost ðu eac mid him?
Gif ðu ðonne heora untriowa onscunige, oferhoga hi ðonne and adrif hi fram ðe;
hi spanað ðe to ðinre unðearefe.
Ða ilcan ðe ðe gedydon nu ðas gnornunga forðæm ðe ðu hi hæfdest, ða ilcan ðe wæren on stilnesse gif ðu hi na ne underfenge.
Ða ilcan ðe habbað nu heora agnes ðonces forlæten, nales ðines, ða ðe næfre nanne mon buton sorge ne forlætað.
Ðyncað ðe nu swiðe diore and swiðe leofe ða ðing ða ðe nawðer ne sint ne getrewe to habbanne, ne eac ieðe to forlætanne? ac ðonne hi hwæm from hweorfende bioð he hi sceal mid ðæm mæstan sare his modes forlætan?
Nu ðu hi ðonne æfter ðinum willan ðe getrewe habban ne meaht, and hy ðe willað on murcunga gebringan ðonne hie ðe fram hweorfað, to hwæm cumað hi ðonne elles butan to tacnunge sorges and anfealdes sares?
Ne sindon ða woruldsælða ana ymb to ðencenne ðe mon ðonne hæfð, ac ælc gleaw mod behealt hwelcne ende hi habbað, and hit gewarenað ægðer ge wið heora ðreaunga ge wið olecunga.
Gif ðu ðonne wilnast ðæt hi for ðinum ðingum oðre ðeawas nimen oðer hiora willa and heora gewuna is, hu ne unweorðast ðu ðonne ðe selfne, ðæt ðu winsð wið ðam hlafordscipe ðe ðu self gecure, and swaðeah ne meaht hiora sidu and hiora gecynd onwendan.
Hwæt, ðu wast gif ðu ðines scipes segl ongean ðone wind tobrædest, ðæt ðu ðonne lætæst eall eower færeld to ðæs windes dome.
Swa eac gif ðu ðe selfne to anwalde ðæm woruldsælðum gesealdest hit is riht ðæt ðu eac hiora ðeawum fulgonge.
Wenst ðu ðæt ðu ðæt hwerfende hweol ðonne hit on ryne wyrð mæge oncerran?
Ne miht ðu ðon ma ðara woruldsælða hwearfunga onwendan.
Ic wolde nu giet ðæt wit ma spræcen emb ða woruldsælða.
To hwæm ætwite ðu me ær ðæt ðu hi for minum ðingum forlure?
Hwi murcnast ðu wið min, swelce ðu for minum ðingum sie ðines agnes benumen, ægðer ge ðinra welona ge ðines weorðscipes? ægðer ðara ðe com ær from me ða hi ðe onlænde wæron.
Ute nu tellan beforan swilcum deman swilce ðu wille;
gif ðu geseðan miht ðæt ænig deaðlic man swelces hwæt agnes ahte, ic hit ðe eft eal agife ðæt ðu gereccan miht ðæt ðines agnes wære.
Dysine and ungelæredne ic ðe underfeng ða ðu ærest to monnum become, and ða ðe getydde and gelærde, and ðe ða snyttro on gebrohte, ðe ðu ða woruld are mid begeate, ðe ðu nu sorgiende anforlete.
Ðu meaht ðæs habban ðanc ðæt ðu minra gifa wel bruce.
Ne miht ðu no gereccan ðæt ðu ðines auht forlure.
Hwæt siofast ðu wið me?
Habbe ic ðe awer benumen ðinra gifena ðara ðe from me comon?
Ælc soð wela and soð weorðscipe sindan mine agne ðeowas, and swa hwær swa ic beo hie bioð mid me.
Wite ðu for soð, gif ðæt ðine agne welan wæron ðe ðu mændest ðæt ðu forlure, ne meahtest ðu hi na forleosan.
Eala, hu yfele me doð mænige weoruldmenn mid ðæm ðæt ic ne mot wealdan minra agenra ðeawa.
Se heofen mot brengan leohte dagas and eft ðæt leoht mid ðeostrum behelian; ðæt gear mot brengan blostman and ðy ilcan geare eft geniman;
seo sæ mot brucan smyltra yða, and ealle gesceafta motan hiora gewunan and heora willan bewitigan, butan me anum.
Ic ana eom benumen minra ðeawa and eom getogen to fremdum ðeawum ðurh ða ungefylledan gitsunge woruldmonna.
Ðurh ða gidsunga hi me habbað benumen mines naman ðe ic mid rihte habban sceolde.
Ðone naman ic scolde mid rihte habban ðæt ic wære wela and weorðscipe, ac hy hine habbað on me genumen, and hi me habbað gesealdne hiora wlencum and getehhod to heora leasum welum, ðæt ic ne mot mid minum ðeowum minra ðenunga fulgangan swa ealla oðra gesceafta moton.
Ða mine ðeowas sindon wisdomas and cræftas and soðe welan;
mid ðæm ðeowum wæs on symbel min plega;
mid ðæm ðeowum ic eom ealne ðone hefon ymbhweorfende, and ða niðemystan ic gebringe æt ðæm hehstan, and ða hehstan æt ðæm niðemæstan; ðæt is ðæt ic gebringe eadmodnesse on heofonum, and ða hefonlican god æt ðæm eaðmodum.
Ac ðonne ic up gefere mid minum ðeowum ðonne forseo we ðas styrmendan woruld swa se earn ðonne he up gewit bufan ða wolcnu styrmendum wedrum, ðæt him ða stormas derigan ne mægen.
Swa ic wolde, la Mod, ðæt ðu ðe fore up to us gif ðe lyste, on ða gerad ðæt ðu eft mid us ða eorðan secan wille for godra manna ðearfe.
Hu ne wastu mine ðeawas, hu georne ic symle wæs ymbe godra manna ðearfe?
Wast ðu hu ic gewand ymb Croeses ðearfe Creca cyninges, ða ða hine Cirus Pærsa cyning gefangen hæfde and hine forbærnan wolde?
Ða hine mon on ðæt fyr wearp ða alysde ic hine mid heofonlicon rene.
Ac ðu ðe fortruwudest for ðinre rihtwisnesse and for ðinum godan willan;
wendest ðæt ðe nanwuht unrihtlices on becuman ne meahte, swelce ðu wolde ða lean eal ðinra godena weorca on ðisse weoruld habban.
Hu meahtest ðu sittan on middum gemænum rice ðæt ðu ne sceolde ðæt ilce geðolian ðæt oðre men?
Hu meahtes ðu bion on midre ðisse hwearfunga ðæt ðu eac mid ne hwearfode?
Hwæt singað ða leoðwyrhtan oðres be ðisse woruld buton mislica hwearfunga ðisse worulde?
Hwæt is ðe ðonne ðæt ðu ðærmid ne hwearfie?
Hwæt recstu hu ge hwearfigen nu ic siemle mid ðe beo?
ðe wæs ðios hwearfung betere forðæm ðæt ðe ðissa woruldsælða to wel ne lyste, and ðæt ðu ðe eac betre na gelefde.
Ðeah nu God gefylle ðara weligra monna willan ge mid golde ge mid seolfre ge mid eallum deorwyrðnessum, swaðeah him ne beoð se ðurst gefylled hiora gitsunga, ac sio grundlease swelgend hæfð swiðe mænegu westu holu on to gadrianne.
Hwa mæg ðæm wedendan gietsere genoh forgifan?
Swa him mon mare selð, swa hine ma lyst.
Hu wilt ðu nu andwyrdan ðæm woruldsælðum gif hi cweðað to ðe: Hwæt witst ðu, la Mod, us?
Hwi yrsast ðu wið us?
On hwæm abulgon we ðe?
Hwæt, ðe ongan lystan ure, nales us ðin;
ðu settest us on ðæt setl ðines sceoppendes ða ðu wilnodest to us ðæs godes ðe ðu to him sceoldes.
Ðu cwist ðæt we hæbban ðe beswicenne, ac we magan cweðan ma ðæt ðu hæbbe us beswicene, nu us ðurh ðine lust and ðurh ðine gitsunga onscunian sceal ealra gesceafta sceppend.
Nu ðu eart scyldigra ðonne we, ægðer ge for ðinum agnum unrihtlustum ge eac forðæmðe we ne motan for ðe fulgan ures sceppendes willan;
forðæmðe he ure ðe onlænde æfter his bebodum to brucanne, nallas ðinre unrihtgitsunga gewill to fulfremmanne.
Andwyrde unc nu, cwæð se Wisdom, swa swa ðu wille;
wit geanbidiað ðinre ondswore.
VIII. Ða cwæð ðæt Mod:
Ic me ongite æghwonan scyldigne, ac ic eom mid ðæs laðes sare swa swiðe ofðrycced ðæt ic inc geandwyrdan ne mæg.
Ða cwæð se Wisdom eft: ðæt is nu giet ðinre unrihtwisnesse ðæt ðu eart fulneah forðoht.
Ac ic nolde ðæt ðu ðe forðohte, ac ic wolde ðæt ðe sceamode swelces gedwolan; forðæm se se ðe hine forðencð se bið ormod, ac se se ðe hine scameað se bið on hreowsunga.
Gif ðu nu gemunan wilt ealra ðara arwyrðnessa ðe ðu for ðisse weorulde hæfdest siððan ðu ærest geboren wære oð ðisne dæg:
gif ðu nu atelan wilt ealle ða bliðnessa wið ðam unrotnessum, ne meaht ðu ful eaðe cweðan ðæt ðu earm sie and ungesælig; forðam ic ðe geongne underfeng untydne and unlæredne, and me to bearne genom, and to minum tyhtum getyde.
Hwa mæg ðonne auht oðres cweðan butan ðæt ðu wære se gesælgesta, ða ðu me wære ær leof ðonne cuð, and ær ðon ða ðu cuðe minne tyht and mine ðeawas, and ic ðe giongne gelærde swylce snytro swelc manegum oðrum eldran gewittum oftogen is, and ic ðe gefyrðrede mid minum larum to ðon ðæt ðe mon to domere geceas?
Gif ðu nu forðæm cwist ðæt ðu gesælig ne sie ðe ðu nu næfst ða hwilendlican awyrðnessa and ða bliðnessa ðe ðu ær hæfdest, ðonne neart ðu ðeah ungesælig, forðæmðe ða unrotnessa ðe ðu nu on eart swa ilce ofergað swa ðu cwist ðæt ða blissa ær dydon.
Wenstu nu ðæt ðe anum ðellecu hwearfung and ðillecu unrotnes on becume and nanum oðrum mode swelc ne on become, ne ær ðe ne æfter ðe?
Oððe wenst ðu ðætte on ænegum menniscum mode mæge auht fæstrædlices bion buton hwearfunga?
Oððe gif hit on ænegum ænige hwile fæstlice wunað, se deað hit huru aferreð ðæt hit bion ne mæg ðær hit ær wæs.
Hwæt syndon ða woruldsælða oðres buton deaðes tacnung?
Forðam se deað ne cymð to nanum oðrum ðingu butan ðæt he ðæt lif afyrre;
swa eac ða woruldsælða cumað to ðæm mode to ðam ðæt hi hit benimen ðæs ðe him leofast bið ðisse weorulde;
ðæt bið ðonne ðonne hie him fram gewitað.
Gesege, la Mod, hwæðer ðe betere ðince, nu nanwuht woruldlices fæstes and unhwearfiendes bion ne mæg?
Hwæðer ðe ðu hi forseo, and ðines agnes ðonces hi forlete buton sare, ðe ðu gebide hwonne hi ðe sorgiendne forlæten?
IX. Ða ongan se Wisdom singan and giddode ðus:
ÐONNE seo sunne on hadrum heofone beorhtost scineð, ðonne aðeostriað ealle steorran, forðamðe heora beorhtnes ne beoð nan beorhtnes for hire.
ac ðonne se stearca wind cymð norðaneastan, ðonne toweorpð he swiðe hraðe ðære rosan wlite;
swa oft ðone to smylton sæ ðæs norðanwindes yst onstyreð.
Eala ðæt nanwuht nis fæste stondendes weorces a wuniende on worulde.
X. Ða cwæð boetius: Eala, Wisdom, ðu ðe eart modor eallra mægena, ne mæg ic na wiðcweðan ne andsacigan ðæt ðe ðu me ær sædest, forðonðe hit is eall soð; forðam ic nu hæbbe ongiten ðæt ða mine sælða and sio orsorgnes, ðe ic ær wende ðæt gesælða beon sceoldan, nane sælða ne sint, forðam hi swa rædlice gewitað.
Ac ðæt me hæfð eallra swiðost gedrefed ðonne ic ymbe swelc smealicost ðence, ðæt ic nu sweotole ongiten hæbbe ðæt ðæt is seo mæste unsælð on ðys andweardan life ðæt mon ærest weorðe gesælig, and æfter ðam ungesælig.
Ða andsworede se Wisdom and sio Gesceadwisnes, and cwæð: Ne meaht ðu no mid soðe getælan ðine wyrd and ðine gesælða, swa swa ðu wenst, for ðam leasum ungesælðum ðe ðu ðrowast.
Hit is leasung ðæt ðu wenst ðæt ðu sie ungesælig.
Ac gif ðe nu ðæt swa swiðe gedrefed and geunrotsad hæfð ðætte ðu forlure ða leasan gesælða, ðonne mæg ic ðe openlice gereccan ðæt ðu swutole ongitsð ðætte ðu giet hæfst ðone mæstan dæl ðara gesælða ðe ðu ær hæfdest.
Saga me nu hwæðer ðu mid rihte mæge siofian ðina unsælða, swelce ðu eallunga hæbbe forloren ðina gesælða;
ac ðu hæfst get gesund gehealden eall ðæt deorwyrðoste ðætte ðu ðe besorgost hæfdes.
Hu meaht ðu ðonne mænan ðæt wyrse and ðæt laðre nu ðu ðæt leofre hæfst gehealden?
Hwæt, ðu wast ðæt sio duguð ealles moncynnes and ðe se mæsta weorðscipe get leofað, ðæt is Simachus ðin swior.
Hwæt, he is giet hal and gesund, and hæfð ælces godes genog; forðon ðe ic wat ðæt ðu auht ne forslawode ðætte ðu ðin agen feorh for hine ne sealdest gif ðu hine gesawe on hwelcum earfoðum, forðæm se wer is domes and cræfta full, and genog orsorg nu get ælces eorðlices eges.
Ælfred Kuning wæs wealhstod ðisse bec, and hie of boclædene on englisc wende, swa hio nu is gedon.
Ða bisgu us sint swiðe earfoðrime ðe on his dagum on ða ricu becoman ðe he underfangen hæfde, and ðeah ða ðas boc hæfde geleornode and of lædene to engliscum spelle gewende, and geworhte hi eft to leoðe, swa swa heo nu gedon is;
and nu bit and for Godes naman he halsað ælcne ðara ðe ðas boc rædan lyste, ðæt he for hine gebidde, and him ne wite gif he hit rihtlicor ongite ðonne he mihte;
forðamðe ælc mon sceal be his andgites mæðe and be his æmettan sprecan ðæt he sprecð, and don ðæt ðæt he deð.
I. Ærest hu Gotan gewunnon Romana rice,
and hu Boetius hi wolde eft berædan, and Ðeodric ða ðæt anfunde, and hine het on carcerne gebringan.
II. Hu Boetius on ðam carcerne his sar seofiende wæs.
III. Hu se Wisdom com to Boetie ærest inne on ðam carcerne, and hine ongan frefrian.
IV. Hu Boetius hine singende gebæd, and his earfoðu to Gode mænde.
V. Hu se Wisdom hine eft rete and rihte mid his andsworum.
VI. Hu he him rehte bispell bi ðære sunnan and bi oðrum tunglum and be wolcnum.
VII. Hu se Wisdom sæde ðam Mode ðæt him naht swiðor nære ðonne hit forloren hæfde ða woruldsælða ðe hit ær to gewunod hæfde;
and sæde him bispell hu he hit macian sceolde gif he heora ðegen beon sceolde;
and be ðæs scipes segele, and hu his godena weorca ealra wolde her on worulde habban lean.
VIII. Hu ðæt Mod andsworede ðære Gesceadwisnesse, and sæde ðæt hit hit æghwonan ongeate scyldig;
eac sæde ðæt hit wære ofseten mid ðæs laðes sare, ðæt hit ne mihte him geandsworian.
Ða cwæð se Wisdom: ðæt is nu git ðinre unrihtwisnesse ðæt ðu eart fulneah forðoht; tele nu ða gesælða wið ðam sorgum.
IX. Ða ongan se Wisdom eft secgan bispell be ðære sunnan, hu heo oferliht ealle oðre steoran, and geðiostrað mid hire leohte;
and hu ðone smyltan sæ ðæs windes yst.
X. Hu Boetius sæde hu swytole ongiten hæfde ðæt hit eall soð wære ðæt se Wisdom sæde;
and seo orsorhnes, and ða sælða ðe he ær wende ðæt gesælða beon sceoldan, nauhtas næran;
and hu se Wisdom sæde ðæt he ne mihte gereccan ðæt he ungesælig wære;
sæde ðæt his ancor wære ða git fæst on eorðan.
XI. Hu seo Gesceadwisnes him andsworede and cwæð ðæt heo wende ðæt heo hine hwæthwegnunges up ahafen hæfde and fulneah gebroht æt ðam ilcan weorðscipe ðe he ær hæfde;
and acsode hine hwa hafde eall ðæt he wolde on ðisse worulde;
sume habbað æðelo and nabbað are.
XII. Hu se Wisdom hine lærde, gif he fæst hus timbrian wolde, ðæt he hit ne sette up on ðone hehstan cnoll.
XIII. Hu se Wisdom sæde ðæt hie meahtan ða smealicor sprecan, forðamðe seo lar hwæthwegnunges eode on his andgit.
XIV. Hu ðæt Mod cwæð hwi him ne sceolde lician fæger land;
Gif mon oðerne æt gemænan weorce offele ungewealdes, agife mon ðam mægum ðæt treow, and hi hit hæbben ær XXX nihta of ðam lande, oððe him fo se to se ðe ðone wudu age.
XIIII. Gif mon sie dumb oððe deaf geboren, ðæt he ne mæge synna onsecggan ne geandettan, bete se fæder his misdæda.
XV. Gif mon beforan ærcebiscepe gefeohte oððe wæpne gebregde, mid L scillinga and hundteontegum gebete;
gif beforan oðrum biscepe oððe ealdormen ðis gelimpe, mid hundteontegum scillingum gebete.
Gif mon cu oððe stodmyran forstele and folan oððe cealf of adrife, forgelde mid scillingum and ða moder be hiora weorðe.
Gif hwa oðrum his unmagan oðfæste, and he hine on ðære fæstinge forferie, getriowe hine facnes se ðe hine fede, gif hine hwa hwelces teo.
XVI. Gif hwa nunnan mid hæmeððinge oððe on hire hrægl oððe on hire breost butan hire leafe gefo, sie hit twybete swa we ær be læwdum men fundon.
Gif beweddodu fæmne hie forlicgge, gif hio sie cirlisc, mid LX scillingum gebete ðam byrgean, and ðæt sie on cwicæhtum feogodum, and mon nænigne mon on ðæt ne selle.
Gif hio sie syxhyndu, hundteontig scillinga geselle ðam byrgean.
Gif hio sie twelfhyndu, CXX scillinga gebete ðam byrgean.
XVII. Gif hwa his wæpnes oðrum onlæne, ðæt he mon mid ofslea, hie moton hie gesomnian, gif hie willað, to ðam were.
Gif hi hie ne gesamnien, gielde se ðæs wæpnes onlah ðæs weres ðriddan dæl and ðæs wites ðriddan dæl.
Gif he hine triewan wille, ðæt he to ðære læne facn ne wiste, ðæt he mot. 
Gif sweordhwita oðres monnes wæpn to feormunge onfo, oððe smið monnes andweorc, hie hit gesund begen agifan, swa hit hwæðer hiora ær onfenge, buton hiora hwæðer ær ðingode, ðæt he hit angylde healdan ne ðorfte.
XVIII. Gif mon oðres monnes munuce feoh oðfæste butan ðæs munuces hlafordes lefnesse, and hit him losige, ðolige his se ðe hit ær ahte.
XVIIII. Gif preost oðerne mon ofslea, weorpe mon to handa and eall ðæt he him hames bohte, and hine biscep onhadige, ðonne hine mon of ðam mynstre agife, buton se hlaford ðone wer forðingian wille.
XX. Gif mon on folces gemote cyninges gerefan geyppe eofot, and his eft geswican wille, gestæle on ryhtran hand, gif he mæge; gif he ne mæge, ðolie his angyldes.
gif he ne mæge, ðolie his angyldes.
XXI. Gif hund mon toslite oððe abite, æt forman misdæde geselle VI scillinga, gif he him mete selle, æt æfteran cerre XII scillinga, æt ðriddan XXX scillinga.
Gif æt ðissa misdæda hwelcere se hund losige, ga ðeos bot hwæðre forð.
Gif se hund ma misdæda gewyrce, and he hine hæbbe, bete be fullan were swa dolgbote swa he wyrce.
XXII. Gif neat mon gewundige, weorpe ðæt neat to honda oððe foreðingie.
XXIII. Gif mon ceorles mennen to nedhæmde geðreatað, mid V scillingum gebete ðam ceorle; and LX scillinga to wite.
Gif ðeowmon ðeowne to nedhæmde genede, bete mid his eowende.
XXVII. Gif mon ungewintrædne wifmon to niedhæmde geðreatige, sie ðæt swa ðæs gewintredan monnes bot.
Gif fædrenmæga mægleas mon gefeohte and mon ofslea, and ðonne gif medrenmægas hæbbe, gielden ða ðæs weres ðriddan dæl and ðriddan dæl ða gegildan, for ðriddan dæl he fleo.
Gif he medrenmægas nage, gielden ða gegildan healfne, for healfne he fleo.
XXVIII. Gif mon swa geradne mon ofslea, gif he mægas nage, gielde mon healfne cyninge, healfne ðam gegildan.
XXIIII. Gif mon twyhyndne mon unsynnigne mid hloðe ofslea, gielde se ðæs sleges andetta sie wer and wite; and æghwelc mon ðe on siðe wære geselle XXX scillinga to hloðbote.
and æghwelc mon ðe on siðe wære geselle XXX scillinga to hloðbote.
XXVI. Gif he sie twelfhynde, ælc hiora hundtwelftig scillinga, se slaga wer and wite.
Gif hloð ðis gedo and eft oðswerian wille, tio hie ealle; and ðonne ealle forgielden ðone wer gemænum hondum and ealle an wite, swa to ðam were belimpe.
and ðonne ealle forgielden ðone wer gemænum hondum and ealle an wite, swa to ðam were belimpe.
XXVIIII. Gif mon folcleasunge gewyrce, and hio on hine geresp weorðe, mid nanum leohtran ðinge gebete ðonne him mon aceorfe ða tungon of, ðæt hie mon na undeorran weorðe moste lesan, ðonne hie mon be ðam were geeahtige.
XXXI. Eac is ciepemonnum gereht:
XXXI. Eac is ciepemonnum gereht:
ða men ðe hie up mid him læden, gebrengen beforan kyninges gerefan on folcgemote, and gerecce hu manige ðara sien;
and hie nimen ða men mid him ðe hie mægen eft to folcgemote to ryhte brengan;
and ðonne him ðearf sie ma manna up mid him to habbanne on hiora fore, gecyðe symle, swa oft swa him ðearf sie, in gemotes gewitnesse cyninges gerefan.
XXXII. Gif mon cierliscne mon gebinde unsynnigne, gebete mid X scillingum.
Gif hine mon beswinge, mid XX scillingum gebete.
Gif he hine on hengenne alecgge, mid XXX scillingum gebete.
Gif he hine on bismor to homolan bescire, mid X scillingum gebete.
Gif he hine to preoste bescire unbundenne, mid XXX scillingum gebete.
Gif he ðone beard ofascire, mid XX scillingum gebete.
Gif he hine gebinde and ðonne to preoste bescire, mid LX scillingum gebete.
Gif beforan eagum asnase, gielde ðone wer; 
gif hine mon tio gewealdes on ðære dæde, getriowe hine be ðam wite and mid ðy ðæt wite afelle, gif se ord sie ufor ðonne hindeweard sceaft.
Gif hie sien bu gelic, ord and hindeweard sceaft, ðæt sie butan pleo
Gif he hit butan his gewitnesse do, geselle se ðe hine to men feormie CXX scillinga to wite:
dæle he hwæðre ðæt, healf cyninge in ða scire ðe he ær folgode, healf in ða ðe he oncymð.
Gif he hwæt yfla gedon hæbbe ðær he ær wæs, bete ðæt se ðe hine ðonne to men onfo, and cyninge CXX scillinga to wite.
XXXV. Gif mon beforan cyninges ealdormen on gemote gefeohte, bete wer and wite, swa hit ryht sie, and beforan ðam CXX scillinga ðam ealdormen to wite.
Gif he folcgemot mid wæpnes bryde arære, ðam ealdormen hundtwelftig scillinga to wite.
Gif ðises hwæt beforan cyninges ealdormonnes gingran gelimpe oððe cyninges preoste, XXX scillinga to wite.
XXXVI. Gif hwa on cierlisces monnes flette gefeohte, mid syx scillinga gebete ðam ceorle.
Gif he wæpne gebrede and no feohte, sie be healfum ðam.
Gif syxhyndum ðissa hwæðer gelimpe, ðriefealdlice arise be ðære cierliscan bote, twelfhyndum men twyfealdlice be ðæs syxhyndan bote.
Cyninges burgbryce bið CXX scillinga ærcebiscepes hundnigontig scillinga, oðres biscepes and ealdormonnes LX scillinga, twelfhyndes monnes XXX scillinga syxhyndes monnes XV scillinga; ceorles edorbryce V scillinga.
Gif mon in lenctenne halig ryht in folce butan leafe alecgge, gebete mid CXX scillingum.
XXXVIII. Eac we beodað: se mon se ðe his gefan hamsittendne wite, ðæt he ne feohte, ær ðam he him ryhtes bidde.
XXXVIII. Eac we beodað: se mon se ðe his gefan hamsittendne wite, ðæt he ne feohte, ær ðam he him ryhtes bidde.
Gif he mægnes hæbbe, ðæt he his gefan beride and inne besitte, gehealde hine VII niht inne and hine on ne feohte, gif he inne geðolian wille;
and ðonne ymb VII niht, gif he wille on hand gan and wæpenu sellan, gehealde hine XXX nihta gesundne and hine his mægum gebodie and his friondum.
Gif he ðonne cirican geierne, sie ðonne be ðære cirican are, swa we ær bufan cwædon.
Gif he ðonne ðæs mægenes ne hæbbe, ðæt he hine inne besitte, ride to ðam ealdormen, bidde hine fultumes;
gif he him fultuman ne wille, ride to cyninge, ær he feohte.
Eac swelce, gif mon becume on his gefan, and he hine ær hamfæstne ne wite, gif he wille his wæpen sellan, hine mon gehealde XXX nihta and hine his freondum gecyðe;
gif he ne wille his wæpenu sellan, ðonne mot he feohtan on hine.
Gif he wille on hond gan and his wæpenu sellan, and hwa ofer ðæt on him feohte, gielde swa wer swa wunde swa he gewyrce, and wite and hæbbe his mæg forworht.
Eac we cweðað, ðæt mon mote mid his hlaforde feohtan orwige, gif mon on ðone hlaford fiohte; swa mot se hlaford mid ðy men feohtan.
Æfter ðære ilcan wisan mon mot feohtan mid his geborene mæge, gif hine mon on woh onfeohteð, buton wið his hlaforde: ðæt we ne liefað.
And mon mot feohtan orwige, gif he gemeteð oðerne æt his æwum wife, betynedum durum oððe under anre reon, oððe æt his dehter æwum borenre oððe æt his swistær borenre oððe æt his medder ðe wære to æwum wife forgifen his fæder.
XXXVIIII. Eallum frioum monnum ðas dagas sien forgifene, butan ðeowum monnum and esnewyrhtan: XII dagas on gehhol and ðone dæg ðe Crist ðone deofol oferswiðde and sanctus Gregorius gemynddæg and VII dagas to eastron and VII ofer and an dæg æt sancte Petres tide and sancte Paules and on hærfeste ða fullan wican ær sancta Marian mæssan and æt Eallra haligra weorðunge anne dæg;
and IIII Wodnesdagas on IIII ymbrenwicum ðeowum monnum eallum sien forgifen, ðam ðe him leofost sie to sellanne æghwæt ðæs ðe him ænig mon for Godes noman geselle oððe hie on ænegum hiora hwilsticcum geearnian mægen.
XL. Heafodwunde to bote, gif ða ban beoð butu ðyrel,
Gif ðæt uterre ban bið ðyrel, geselle XV scillinga to bote.
XLI. Gif in feaxe bið wund inces lang, geselle anne scilling to bote.
Gif beforan feaxe bið wund inces lang, twegen scillinga to bote.
XLII. Gif him mon aslea oðer eare of, geselle XXX scillinga to bote.
Gif se hlyst oðstande, ðæt he ne mæge gehieran, geselle LX scillinga to bote.
XLIII. Gif mon men eage ofaslea, geselle him mon LX scillinga and VI scillinga and VI pæningas and ðriddan dæl pæninges to bote.
Gif hit in ðam heafde sie, and he noht geseon ne mæge mid, stande ðriddan dæl ðære bote inne.
Gif mon oðrum ðæt neb ofaslea, gebete him mid LX scillingum
Gif mon oðrum ðone toð onforan heafde ofaslea, gebete ðæt mid VIII scillingum.
Monnes tux bið XV scillinga weorð.
Gif monnes ceacan mon forslihð, ðæt hie beoð forode, gebete mid XV scillingum.
Monnes cinban, gif hit bið toclofen, geselle mon XII scillinga to bote.
Gif monnes ðrotbolla bið ðyrel, gebete mid XII scillingum.
Gif monnes tunge bið of heafde oðres monnes dædum don, ðæt bið gelic and eagan bot.
Gif mon bið on eaxle wund, ðæt ðæt liðseaw ut flowe, gebete mid XXX scillingum.
Gif se earm bið forad bufan elmbogan, ðær sculon XV scillinga to bote.
Gif ða earmscancan beoð begen forade, sio bot bið XXX scillinga.
Gif se ðuma bið of aslægen, ðam sceal XXX scillinga to bote.
Gif se nægl bið of aslegen, ðam sculon V scillinga to bote.
Gif se scytefinger bið of aslegen, sio bot bið XV scillinga; his nægles bið III scillinga.
Gif se goldfinger sie of aslegen, to ðam sculon XVII scillinga to bote; and his nægles IIII scillinga to bote.
Gif se lytla finger bið of aslegen, ðam sceal to bote VIIII scillinga, and an scilling his nægles, gif se sie of aslegen.
Gif mon bið on hrif wund, geselle him mon XXX scillinga to bote.
Gif he ðurhwund bið, æt gehweðerum muðe XX scillinga.
Gif monnes ðeoh bið ðyrel, geselle him mon XXX scillinga to bote.
Gif hit forad sie, sio bot eac bið XXX scillinga.
Gif se sconca bið ðyrel beneoðan cneowe, ðær sculon XII scillinga to bote.
Gif he forad sie beneoðan cneowe, geselle him XXX scillinga to bote.
Gif sio micle ta bið ofaslegen, geselle him XX scillinga to bote.
Gif seo midleste ta sie ofaslegen, ðær sculon VIIII scillinga to bote.
Gif hit bið sio feorðe ta, ðær sculon VI scillinga to bote.
Gif sio lytle ta sie ofaslegen, geselle him V scillinga.
Gif mon sie on ða herðan to ðam swiðe wund, ðæt he ne mæge bearn gestrienan, gebete him ðæt mid LXXX scillinga.
Gif men sie se earm mid honda mid ealle of acorfen beforan elmbogan, gebete ðæt mid LXXX scillinga.
Æghwelcere wunde beforan feaxe and beforan sliefan and beneoðan cneowe sio bot bið twysceatte mare.
Gif sio lendenbræde bið forslegen, ðær sceal LX scillinga to bote.
Gif hio bið onbestungen, geselle XV scillinga to bote.
Gif hio bið ðurhðyrel, ðonne sceal ðær XXX scillinga to bote.
Gif mon bið in eaxle wund, gebete mid LXXX scillinga, gif se mon cwic sie.
Gif mon oðrum ða hond utan forslea, geselle him XX scillinga to bote, gif hine mon gelacnian mæge.
Gif hio healf onweg fleoge, ðonne sceal XL scillinga to bote.
Gif mon oðrum rib forslea binnan gehaldre hyde, geselle X scillinga to bote.
Gif sio hyd sie tobrocen, and mon ban ofado, geselle XV scillinga to bote.
Gif monnes eage him mon ofaslea, oððe his hand oððe his fot, ðær gæð gelic bot to eallum: VI pæningas and VI scillinga and LX scillinga and ðriddan dæl pæninges.
Gif monnes sconca bið ofaslegen wið ðæt cneou, ðær sceal LXXX scillinga to bote.
Gif mon oðrum ða sculdru forslea, geselle him mon XX scillinga to bote.
Gif hie mon in beslea and mon ban ofado, geselle mon ðæs to bote XV scillinga.
Gif mon ða greatan sinwe forslea, gif hie mon gelacnian mæge, ðæt hio hal sie, geselle XII scillinga to bote.
Gif se mon healt sie for ðære sinwe wunde, and hine mon gelacnian ne mæge, geselle XXX scillinga to bote.
Gif ða smalan sinwe mon forslea, geselle him mon VI scillinga to bote.
Gif mon oðrum ða geweald forslea uppe on ðam sweoran and forwundie to ðam swiðe, ðæt he nage ðære geweald, and hwæðre lifie swa gescended, geselle him mon C scillinga to bote, buton him witan ryhtre and mare gereccan.
Æðelredes cyninges gerædnisse.
Ðis is seo gerædnys, ðe æðelred cyning and his witan geræddon, eallon folce to friðes bote, æt Wudestoce on Myrcena lande, æfter Engla lage.
Ðæt is, ðæt ælc freoman getreowne borh hæbbe, ðæt se borh hine to ælcon rihte gehealde, gif he betyhtlad wurðe.
Gyf he ðonne tyhtbysig sy, gange to ðam ðryfealdan ordale.
Gif se hlaford sæcge, ðæt him naðer ne burste ne að ne ordal, syððan ðæt gemot wæs æt Bromdune, nime se hlaford him twegen getreowe ðegenas innan ðam hundrede, and swerian, ðæt him næfre að ne burste, ne he ðeofgyld ne gulde - butan he ðone gerefan hæbbe, ðe ðæs wyrðe sy, ðe ðæt don mæge.
Gif se að ðonne forðcume, ceose se man ðonne, ðe ðær betyhtlet sy, swa hweðer he wylle swa anfeald ordal swa pundes wurðne að innan ðam ðrim hundredan, ofer ðrittig peninga.
Gif hy ðonne að syllan ne durron, gange to ðam ðryfealdan ordale.
Gif he ðonne ful wurðe, æt ðam forman cyrre bete ðam teonde twygylde and ðam hlaforde his were and sette getreowe borgas, ðæt he ælces yfeles geswice eft.
And æt ðam oðran cyrre ne sy ðær nan oðer bot butan ðæt hlaford.
Gif he ðonne uthleape and ðæt ordal forbuge, gylde se borh ðam teonde his ceapgyld and ðam hlaforde his were, ðe his wites wyrðe sy.
And gyf mon ðone hlaford teo, ðæt he be his ræde utthleope and ær unriht worhte, nime him fif ðegnas to and beo him sylf sixta and ladie hine ðæs.
And gif seo lad forð cume, beo he ðæs weres wurðe.
And gif heo forð ne cume, fo se cyning to ðam were, and beo se ðeof utlah wið eall folc.
And hæbbe ælc hlaford his hiredmen on his agenon borge.
Gif he ðonne betyhtled wurðe he utt oðhleape, gylde se hlaford ðæs mannes were ðam cyninge.
And gif man ðone hlaford teo, ðæt he be his ræde uthleope, ladie hine mid fif ðegnum and beo him sylf sixta.
Gif him seo lad byrste, gylde ðam cynge his were, and sy se man utlah.
And beo se cyng ælc ðæra wita wyrðe, ðe ða men gewyrcen ðe bocland habban; and ne bete nan man for nanre tyhtlan, butan hit sy ðæs cynges gerefan gewitnesse.
And gif ðeowman ful wurðe æt ðam ordale, mearcie man hine æt ðam forman cyrre.
And æt ðam oðrum cyrre ne sy ðær nan oðer bot buton ðæt heafod. 
And ðæt nan man ne do naðor: ne ne bycge ne ne hwirfe, buton he borh hæbbe and gewitnesse.
Gif hit ðonne hwa do, fo se landhlaford to and healde ðæt orf, oð ðæt man wite, hwa hit age mid rihte.
And gif hwylc man sy, ðe eallon folce ungetrywe sy, fare ðæs cynges gerefa to and gebringe hine under borge, ðæt hine man to rihte gelæde ðam ðe him onspræcon.
Gif he ðonne borh næbbe, slea mon hine and on ful lecge.
And gif hwa hine forenne forstande, beon hy begen anes rihtes wyrðe.
And se ðe ðys forsytte and hit geforðian nylle, swa ure ealra cwide is, sylle ðam cynge CXX scillinga.
Æðelredes cyninges gerædnisse.
Ðis is seo gerædnys, ðe æðelred cyning and his witan geræddon, eallon folce to friðes bote, æt Wudestoce on Myrcena lande, æfter Engla lage.
Ðæt is, ðæt ælc freoman getreowne borh hæbbe, ðæt se borh hine to ælcon rihte gehealde, gif he betyhtlad wurðe.
Gyf he ðonne tyhtbysig sy, gange to ðam ðryfealdan ordale.
Gif se hlaford sæcge, ðæt him naðer ne burste ne að ne ordal, syððan ðæt gemot wæs æt Bromdune, nime se hlaford him twegen getreowe ðegenas innan ðam hundrede, and swerian, ðæt him næfre að ne burste, ne he ðeofgyld ne gulde - butan he ðone gerefan hæbbe, ðe ðæs wyrðe sy, ðe ðæt don mæge.
Gif se að ðonne forðcume, ceose se man ðonne, ðe ðær betyhtlet sy, swa hweðer he wylle swa anfeald ordal swa pundes wurðne að innan ðam ðrim hundredan, ofer ðrittig peninga.
Gif hy ðonne að syllan ne durron, gange to ðam ðryfealdan ordale.
Gif he ðonne ful wurðe, æt ðam forman cyrre bete ðam teonde twygylde and ðam hlaforde his were and sette getreowe borgas, ðæt he ælces yfeles geswice eft.
And æt ðam oðran cyrre ne sy ðær nan oðer bot butan ðæt hlaford.
Gif he ðonne uthleape and ðæt ordal forbuge, gylde se borh ðam teonde his ceapgyld and ðam hlaforde his were, ðe his wites wyrðe sy.